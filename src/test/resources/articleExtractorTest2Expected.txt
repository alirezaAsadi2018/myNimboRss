وزیر خارجه انگلیس: به دنبال افزایش تنش با ایران نیستیم

وزیر امور خارجه انگیلس مدعی شد که لندن به دنبال تشدید تنش با تهران نمی‌گردد.

به گزارش ایسنا، به نقل رویترز، جرمی هانت، وزیر امور خارجه انگلیس روز جمعه به شبکه خبری اسکای نیوز گفت: ما با دقت به اتفاقات حال حاضر، واکنش نشان خواهیم داد. ما به وضوح به ایران اعلام کرده‌ایم که به دنبال تشدید تنش نمی‌گردیم.

دولت انگلیس هفته گذشته یک نفتکش حامل نفت ایران را به شکل غیر قانونی توقیف کرد که این امر باعث ایجاد تنش‌هایی در روابط دو کشور شده است. ادعا شده که دلیل توقیف این نفتکش، نقض تحریم‌های اتحادیه اروپا در خصوص سوریه بوده است.

جمهوری اسلامی ایران این اقدام انگلیس را محکوم و آن را «دزدی ریایی» خوانده است.

انتهای پیام
